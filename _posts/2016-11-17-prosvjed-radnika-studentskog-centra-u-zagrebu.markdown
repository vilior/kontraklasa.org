---
author: admin
comments: true
date: 2016-11-17 14:04:02+00:00
layout: post
link: http://kontraklasa.org/2016/11/17/prosvjed-radnika-studentskog-centra-u-zagrebu/
slug: prosvjed-radnika-studentskog-centra-u-zagrebu
title: Prosvjed radnika Studentskog centra u Zagrebu
wordpress_id: 198
categories:
- Vijesti
---

Sutra u 11 sati u prostoru Studentskog centra u Zagrebu (Savska cesta 25) održat će se prosvjedni skup radnika i radnica SC-a - oni već duže vrijeme upozoravaju na nemar uprave predvođene sanacijskim upraviteljem Mirkom Bošnjakom koji se najbolje očitovao u njezinu odbijanju potpisivanja novog kolektivnog ugovora, iako je njegov tekst bio usklađen sa sindikatima u višemjesečnom procesu mirenja. Otprilike polovica radnika Studentskog centra stupila je u štrajk u srijedu, 16. studenog, no dio zaposlenika (pretežno u sektoru prehrane, odnosno u menzama) štrajku se nije pridružilo, uglavnom zbog straha od reakcije uprave.




Uprava SC-a i dio Studentskog zbora Sveučilišta u Zagrebu[1] vrše poseban pritisak na radnike i radnice u menzama, kako bi oni nastavili s radom zbog „brige za standard studenata“, usprkos očitom kršenju njihovih radničkih prava. Upravo stoga potrebna je što veća podrška, prvenstveno zagrebačkih studenata, ali i svih ostalih radnika i građana, zaposlenicima Studentskog centra u njihovoj borbi za pravedne radne odnose. Prvi korak u tome može biti upravo sudjelovanje na sutrašnjem i budućim prosvjedima, jer njihova je borba i naša borba.






* * *




[1] [http://szzg.hr/2449/priopcenje-za-medije-2/](http://szzg.hr/2449/priopcenje-za-medije-2/)
