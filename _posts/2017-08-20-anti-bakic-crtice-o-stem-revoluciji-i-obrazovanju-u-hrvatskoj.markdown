---
author: Jan Corazza
comments: true
date: 2017-08-20 20:03:24+00:00
layout: post
link: http://kontraklasa.org/2017/08/20/anti-bakic-crtice-o-stem-revoluciji-i-obrazovanju-u-hrvatskoj/
slug: anti-bakic-crtice-o-stem-revoluciji-i-obrazovanju-u-hrvatskoj
title: 'Anti-Bakić: crtice o "STEM revoluciji" i obrazovanju u Hrvatskoj (Flowing
  Systems, 2017)'
wordpress_id: 306
categories:
- Kolumne
tags:
- Flowing Systems
- obrazovanje
---

Prenosimo zanimljivu kolumnu o obrazovanju u Hrvatskoj s bloga _[Flowing Systems.](http://flowing.systems/2017/07/21/anti-bakic-crtice-o-stem-revoluciji-i-obrazovanju-u-hrvatskoj-2/) _



* * *






 	
  1. 


Svrha sustavnog obrazovanja nije, niti je povijesno ikada bila, uzdizanje prosječnog pojedinca iz nižih društvenih slojeva u više. Također nije apstraktno 'opće dobro' koje nadilazi klasne odnose, bili oni robovlasnički, feudalni, ili kapitalistički. Obrazovanje samo po sebi nema društveno progresivan ni društveno regresivan karakter, već konzervativan po status quo danog državno-povijesnog momenta. Npr., u pretkapitalističkom dobu je to bio luksuz već moćnih.




 	
  2. Danas, u kapitalizmu, svrha obrazovanja je **sustavni trening radničke klase u korist kapitalističke**, pa su tako i razne 'kurikularne reforme', 'STEM revolucije', i slično, tu zbog koristi vampirističkih spodoba poput Nenada Bakića i sustava kojeg one predstavljaju (kojemu, naravno, pripada i hrvatska država). To je direktno razvidno iz retorike te iste kapitalističke klase:




<blockquote>Osim što ćemo stimulirati velik broj djece da odaberu STEM zanimanja te pomoći u kreiranju kvalitetnih radnih mjesta za naš ICT sektor, razvijamo kulturu uspjeha i promičemo uspješne tehnološke tvrtke. Sve to unapređuje ekosustav i povećava vjerojatnost stranih ulaganja. [~ Nenad Bakić](http://www.jutarnji.hr/vijesti/hrvatska/nenad-bakic-covjek-iza-stem-revolucije-dosad-je-svim-aktivnostima-dosao-do-oko-45000-djece-u-hrvatskoj-i-vise-od-10000-u-srbiji-i-bih/6060969/)</blockquote>





 	
  3. Tražiti lijek za društvene boljke ili čak put ka općenito boljem društvenom poretku unutar obrazovnog sustava je besmisleno i slijedi invertiranu logiku, eventualno se može govoriti o boljem obrazovnom sustavu kojemu _prethodi_bolji društveni sustav. Mnogi ljevičari ili liberali, poput strančice Pametno, zgražavaju se nad katastrofalnim stanjem hrvatskog obrazovnog sustava, i pritom u potpunosti promašuju s lociranjem izvora problema, koji leži u društvu organiziranom na proizvodnji vrijednosti (kapitalizam), a ne zadovoljavanju ljudskih potreba (komunizam).

 	
  4. Individualna korist nas kao pojedinaca koji prolaze kroz sustavno obrazovanje sasvim je sekundarna, slučajna, i podređena ekonomskim interesima kapitalista. Kao što opće opismenjavanje radničke klase nije bio produkt svjesnog i benevolentnog ili još suludije dobročinskog 'prosvjetiteljskog duha', **već promjene zahtjeva tržišta rada i potreba državne službe**, tako ni informatička pismenost koju propagiraju Bakićevci slijedi logiku tržišta, i tek post-hoc biva interpretirana kao uzvišeno dobročinstvo.

 	
  5. Bakić ne fingira isključivo kao kapitalist, već kao i propagandist tržišnog fundamentalizma, pa se na njegov projekt treba gledati ne samo iz uske ekonomsko-interesne perspektive, već i šire, ideološke i političke. Kad bi se radilo o osobi kojoj je u cilju jedino podizanje konkurentnosti radne snage tržišta na kojemu operira, oko slučaja "STEM revolucije" teško da bi se toliko polemiziralo. No, radi se o osobi koja u cilju ima nešto sasvim drugo: decimaciju javnog obrazovanja. Bakićevim riječima:




<blockquote>treba redefinirati položaj nastavnika… svesti broj nastavnika na primjerenu mjeru, njih je na žalost možda danas previše u školama  [~ Nenad Bakić](http://www.portalnovosti.com/drz-komunjare)</blockquote>





 	
  6. Time se pojavu Nenada Bakića može shvatiti kao **balkansku i mnogo gluplju verziju Petera Thiela**, [čija fundacija nudi 100 000 dolara studentima koji odustanu od sveučilišnog obrazovanja](http://thielfellowship.org/about/) da bi se okušali u svijetu start-upova i sličnog. Ipak, ne radi se ni o kakvoj tajnoj zavjeri malog kruga hiperbogatih individua kojoj je u cilju sjebati radničku klasu, upravo suprotno, radi se o jednom kontinuiranom, rasprostranjenom, i **općeprihvaćenom političkom projektu** ukidanja države blagostanja, u kojemu ovakve filantropske avanture Thielova i Bakića predstavljaju samo ekstreme.

 	
  7. Pitanje koje si ljevica u takvoj klimi mora postaviti, pogotovo ako pretendira na status komunističke alternative, jest naravno kako na taj projekt reagirati? Trenutni odgovori su puke reakcionarne, idealističke prirode: vratite nam pravo na besplatno obrazovanje, vratite nam humanistiku, vratite nam radnička prava i veće plaće, vratite nam poslove. Iza tih zahtjeva, koji sami po sebi uopće nisu radikalni, više čak ni ne stoji neki **realni radnički pokret** koji se prvobitno za njih i izborio, nego irelevantni ljevičari i još nebitnija studentarija bez zrnca svijesti o stvarnoj političkoj situaciji u kojoj se društvo danas nalazi. Umjesto da svoju marginalnu poziciju shvate kao prostor za postavljanje **radikalnijih zahtjeva**, kao priliku za analizu bez utega prošlosti i ljevičarske tradicije, ponavljaju se davno zaboravljene parole za koje više malotko mari iz sasvim opravdanih razloga. Kome pobogu služe komunisti koji se boje--biti komunisti?

 	
  8. 


Sukladno tome, treba naglasiti da je uzdizanje humanistike u jednakoj mjeri, ako ne i više, promašeno nego uzdizanje STEM-a. To je, doduše, greška koja većinski leži na ljevici. Kako za Novosti [govori Katarina Peović Vuković](http://www.portalnovosti.com/katarina-peovic-vukovic-i-mussolini-je-ukidao-humanistiku), humanistika ne odgovara ekstremnoj desnici, kako ni u fašističkoj Italiji, tako ni fašističkim strujama u Hrvatskoj--no iluzija je da će sama po sebi dovesti do nekog revolucionarnog momenta.





